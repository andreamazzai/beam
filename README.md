# BEAM 8-bit computer

[//]: # (My 8-bit computer project inspired by the Work of Ben Eater and Tom Nisbet)

## Il mio computer a 8 bit basato sul lavoro di Ben Eater e Tom Nisbet

TLDR: vai subito alla [documentazione del BEAM 8-bit computer](https://andreamazzai.github.io/beam/) su GitHub Pages

Dopo diversi decenni dalla fine degli studi (diploma superiore conseguito nel 1989), nel 2021 ho deciso di rimettere mano all'elettronica, in particolar modo a quella digitale. Ho iniziato ad interessarmi ad Arduino e Raspberry Pi, riscontrando abbastanza rapidamente una certa difficoltà: le mie basi di programmazione e di amministrazione di sistemi erano molto scarse; non avevo nessuna conoscenza di C o di altri linguaggi compilati e la mia conoscenza di Linux era molto modesta.

### Il primo progetto: 6502

Verso la fine dell'anno ho scoperto casualmente il blog di [Ben Eater](https://eater.net/) e i suoi [video](https://www.youtube.com/@BenEater/playlists) e, memore del mio primo computer (Commodore 64) e del fatto che all'epoca avevo fatto un po' di programmazione in assembly, ho costruito il breadboard computer di Ben basato su 6502 e ho iniziato a leggere parecchi blog e forum sul tema, riesumando un po' di vecchie conoscenze.

### Computer a 8 bit in logica TTL: SAP

Nei primi mesi del 2022, dopo aver completato i primi moduli base del computer 6502, ho seguito la [playlist](https://www.youtube.com/playlist?list=PLowKtXNTBypGqImE405J2565dvjafglHU) del computer SAP (Simple As Possible) in logica TTL a 8-bit, al quale mi sono subito appassionato. Durante la costruzione ho appreso moltissimo - sia per l'eccellente stile di esposizione di Ben, sia per l'impegno profuso nell'approfondimento della materia su altri siti e libri.

### Evoluzione del computer a 8 bit: BEAM

Ho completato il SAP computer a settembre, ma già in precedenza avevo cominciato a studiare i miglioramenti e le espansioni fatte da altri follower di Ben, soprattutto in merito alla possibilità di automatizzare l'inserimento del programma da eseguie con un bootloader, nonché alla necessità di incrementare la RAM oltre i 16 byte; durante l'estate di quell'anno ho scoperto il fantastico progetto [NQSAP](https://https://tomnisbet.github.io/nqsap/) di Tom Nisbet: computer a 8-bit basato su quello di Ben Eater, ma ingegnerizzato per emulare le istruzioni del 6502. Ho realizzato velocemente che sarebbe stato il mio successivo progetto, perché metteva insieme molti aspetti che trovavo di grande interesse:

1. evoluzione del computer di Ben Eater, col quale avevo iniziato a riacquistare confidenza con l'elettronica digitale
2. emulazione del processore del mio primo computer, completa di registri indice, modalità di indirizzamento e stack pointer
3. espansione del progetto originale: il computer di Ben Eater aveva solo 16 byte di RAM - sufficienti per programmare una sequenza di Fibonacci minimale, ma assolutamente insufficienti per scrivere programmi più complessi
4. possibilità / necessità di imparare almeno le basi del C, utilizzato per la programmazione delle EEPROM e per la creazione del bootloader

### BEAM?

Cercando un nome per il mio progetto, ho identificato in "BEAM" quello ideale: desideravo dare merito a Ben Eater per avermi fatto riavvicinare a questo meraviglioso mondo e aggiungere qualcosa di mio, perciò è nato il **B**en **E**ater **A**ndrea **M**azzai ==> **BEAM**.

### Studio e progettazione

I primi 8 mesi di lavoro sul progetto sono stati interamente devoluti allo studio: volevo capire ogni dettaglio del computer di Tom, che presentava moltissime aggiunte al SAP e diverse idee davvero "clever"!

Tra gli aspetti da citare e sui quali ho speso molto, **molto**, ***davvero molto*** tempo:

- comprensione del funzionamento dell'ALU 74181, per la quale ho realizzato un bench di test sulla base di quanto appreso da David Courtney
- comprensione dell'aritmetica binaria in complemento di 2
- comprensione dell'overflow, strettamente legato al punto precedente
- integrazione dell'ALU 74181 e dell'Instruction Register (IR) in modalità "hardware wired" per poter generare "automaticamente" i segnali di ingresso dell'ALU a seconda dell'istruzione presente nell'IR
- nuovo modulo di memoria basato su SRAM con pin IO comuni, a differenza dei 74189  utilizzati da Ben per il SAP, che disponevano di porte di Input e di Output dedicate
- il registro dei flag - sicuramente il più complesso del computer:
  - utilizzo del 74151 per decodificare lo stato di overflow e la gestione del flag stesso - argomento strettamente legato alla perfetta comprensione dell'aritmetica binaria
  - utilizzo del 74151 per poter gestire le istruzioni di relative branch in modalità "hardware wired", similarmente a quanto fatto per la ALU
- comprensione dello stack pointer e scrittura del microcode per le istruzioni che ne fanno uso
- sviluppo del software del programmatore di EEPROM / microcode basato su Arduino: ho studiato a fondo il codice di Tom, programmatore senior, e che ho compreso in buona parte:
  - schematizzazione delle istruzioni del 6502 e suddivisione in categorie
  - comprensione del metodo molto furbo sviluppato da Tom per poter indirizzare più di 16 istruzioni aritmetiche avendo a disposizione solo 5 segnali da dedicare ai segnali di selezione dell'operazione dell'ALU
- comprensione del problema del "glitch"
- sviluppo del software del bootloader
- disegno degli schemi con Kicad

A luglio 2023 ho cercato di ricomporre tutto ciò che avevo appreso e ho provato trascriverlo su carta: avevo compreso molto bene il funzionamento di alcuni moduli, mentre su altri avevo ancora molti dubbi. Inoltre, non mi erano ancora chiare diverse interazioni tra i moduli, soprattutto nei segnali di controllo dei flag; rileggendo il materiale che avevo studiato e gli appunti che avevo trascritto su OneNote nei mesi precedenti, ho unito i puntini e realizzato lo schema logico del computer, iniziando a intravedere non più una serie di moduli a se' stanti, bensì un costrutto logico sensato:

![Schema logico luglio 2023](docs/assets/hand-drawn-logic.jpg)

## Realizzazione

La fase costruttiva è iniziata a ottobre 2023 e si è conclusa nei primi giorni di maggio 2024. Il risultato è quello visibile in foto.

La documentazione dettagliata dei moduli, corredata da una serie di note e appunti, si trova nelle pagine GitHub visibili all'indirizzo [https://andreamazzai.github.io/beam](https://andreamazzai.github.io/beam).

![beam 8-bit computer](docs/assets/beam.jpg)

Benefici:

1. aver compreso bene i flag del 6502 e il loro ruolo e le interazioni all'interno di un computer
2. aver compreso bene il ruolo di una ALU e la numerazione in complemento di 2
3. realizzazione di un programmatore di EEPROM molto veloce
4. iniziato a studiare il linguaggio C

Poco dopo

Le fonti:

1. Tom Nisbet
2. Reddit - in particolar modo The 8 bit Enthusiast e Tom Nisbet - grazie!
3. 6502.org
4. Ken Shirrif
5. quel professore dell'università del Montana
6. Libro di Malvino
7. David Courtney

Includere appunti su acquisto dei materiali, cavi utilizzati
problemi di alimentazione
lkink al video dell'ALU
